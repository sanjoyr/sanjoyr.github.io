---
tags: star
lang: bn
title:  "ব্যাচেলার রান্নাবান্না: হোম বার-বি-কিউ"
intro:
    বার-বি-কিউ পার্টির এখন খুব চল। আর এসব শীতের রাতে এরকম আয়োজন করার চিন্তা পরিবারের সদস্য কিংবা বন্ধুবান্ধবের মাঝে হয়েই থাকে। পার্টির মূল আকর্ষণ বার-বি-কিউ-এর রেসিপি তখন একটি অনিবার্য বিষয় হয়ে দাঁড়ায়। আর একারণেই আমাদের এই ব্যাচেলার রান্নাবান্না অংশে বার-বি-কিউ'র একটি রেসিপি দেওয়া হলো। রেসিপি শেয়ার করার জন্য সুদীপ ও রঞ্জিতা মুখার্জীকে ধন্যবাদ।
---

### সরঞ্জাম :

1. মাছ (১ কেজি - কাঁটাসহ পেটি)- ভেটকী / কাতালা / রুই

2. চিকেন (১ কেজি - বুকের পিস)

3. মেরিনেটার : ধনে পাতা (১ বড়ো আঁটি), আদা (৫০ গ্রাম), রসুন (৮/১০ বড়ো কোয়া), পেঁয়াজ (১ টা ছোটো), কাঁচা লংকা (৪/৫ টা বা পরিমানমতো), লেবুর রস বা তেঁতুল

4. সবজি (মানানসই মাপে কাটতে হবে): ক্যাপসিকাম (লাল / হলুদ / সবুজ), পেঁয়াজ, টমেটো, গাজর, বেবি কর্ন, মাশরুম ইত্যাদি 

### প্রণালী:

মাছ / চিকেন ছোটো ছোটো কিউব আকারে কেটে নিতে হবে ।

মেরিনেটারের সব সামগ্রী একসঙ্গে বেঁটে নিতে হবে । সঙ্গে নুন মিশিয়ে নিতে হবে পরিমান মতো ।

মাছ/ চিকেন মেরিনেট করে রাখতে হবে নুন্যতম ৩/৪ ঘন্টা ।

কাঁঠ কয়লার আগুনে ( বা আধুনিক বার-বি-কিউ তে) বাঁশের কাঠিতে গেঁথে ছেঁকে নিতে হবে । ছেঁকার সময় একটু সাদা তেল বা বাটার ব্রাশ দিয়ে লাগিয়ে নিতে হবে ।

### চাটনির জন্য:

ধনে পাতা (২ বড়ো আঁটি), আদা (৫০ গ্রাম), রসুন (৪/৫ বড়ো কোয়া), পুদিনা পাতা (১ আঁটি), কাঁচা লংকা (৪/৫ টা বা পরিমানমতো), লেবুর রস বা তেঁতুল

চাটনির সব সামগ্রী এক সঙ্গে বেঁটে নিতে হবে । পরিমান মতো অল্প নুন এবং চিনি মিশিয়ে নিতে হবে ।

বার-বি-কিউ এর সঙ্গে প্লেটে চাটনি সার্ভ করতে হবে ।
